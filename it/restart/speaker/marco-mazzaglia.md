---
layout: page
title: Marco Mazzaglia
lang: it
ref: marco-mazzaglia
permalink: /it/restart/speaker/marco-mazzaglia
image: /assets/images/headshots/marco-mazzaglia.jpg
child_of_ref: restart
---

Marco Mazzaglia si laurea nel 2000 in Scienze dell’Informazione all’Università di Torino con una tesi sull’Intelligenza Artificiale. Dopo aver lavorato per 7 anni nella gestione flotte per le forze dell’Ordine e il Ministero dell’Interno, ha ricoperto il ruolo di IT Manager e Video Game Evangelist per Milestone dal 2008 al 2013, occupandosi della progettazione e la gestione dei sistemi di sviluppo e delle architetture per il gioco online. A fine 2013 insieme ad altri  fonda T-Union, associazione che si occupa di promuovere la game industry e la cultura del videogioco in Italia e porta a Torino l’evento Global Game Jam. Nel 2015 ha lavorato come IT Manager in Ovosonico. Dal 2016 ricopre i ruoli di Business Developer e Video Game Evangelist per Synesthesia e MixedBag, lavorando a  titoli originali come  “forma.8”, “Avery” e “Waking Violet” e a conversioni (multipiattaforma PC, console e iOS); l’ultimo gioco rilasciato è stato “Secret Oops!”, uscito per Apple Arcade nel 2020. A Febbraio 2020 ha partecipato al TED con il talk “Oltre il Gaming: il videogioco come non lo avete mai visto”.

Oggi è Technical Director dell’Academy e Video Game Evangelist in Synesthesia ed è docente a contratto di “Game design e Gamification” al Politecnico di Torino nel corso di Laurea Magistrale in Ingegneria del Cinema e Ingegneria Informatica.

A dicembre 2020 è stato ospite del programma di Rai Premium "Prepararsi al  futuro" di Piero Angela, durante il quale ha illustrato quali sono gli aspetti più interessanti legati al gaming.
