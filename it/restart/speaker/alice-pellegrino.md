---
layout: page
title: Alice Pellegrino
lang: it
ref: alice-pellegrino
permalink: /it/restart/speaker/alice-pellegrino
image: /assets/images/headshots/alice-pellegrino.jpg
child_of_ref: restart
---

Alice Pellegrino è un ingegnere di sistema in ambito aerospaziale presso
QinetiQ Space NV ad Anversa, in Belgio, ed attualmente lavora in un progetto
relativo a sistemi di docking per applicazioni spaziali. Prima di arrivare in
Belgio, Alice ha lavorato per due anni presso Canon Electronics Inc. a Tokyo,
in Giappone, come ingegnere di sistema su vari progetti relativi a piccoli
satelliti per missioni di Osservazione della Terra basati equipaggiati con
sistemi ottici ad alta risoluzione.

Nel 2018 ha conseguito la Laurea Magistrale in Ingegneria Spaziale e
Astronautica con specializzazione in "Telerilevamento dallo Spazio" presso
l'Università di Roma “La Sapienza”, dopo una laurea triennale in Ingegneria
Aerospaziale presso la stessa Università. Durante gli anni accademici, ha avuto
la possibilità di lavorare in diversi progetti internazionali relativi allo
sviluppo di piccoli satelliti del Laboratorio di Sistemi Spaziali e
Sorveglianza Spaziale della Sapienza (S5Lab).

Dal 2015, Alice fa parte del gruppo locale di Roma di Women In Aerospace Europe
(WIA-E Rome LG), dove collabora attivamente nel comitato organizzativo e come
coordinatrice del gruppo di ricerca dedicato alla Parità di Genere negli ambiti
STEM ed Aerospaziale. Nel 2021, si è unita ad Eutopian, l'osservatorio europeo
sull'innovazione democratica, ed anche all’associazione belga BeWiSe (Belgian
Women in Science).
