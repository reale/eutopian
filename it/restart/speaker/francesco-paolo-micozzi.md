---
layout: page
title: Francesco Paolo Micozzi
lang: it
ref: francesco-paolo-micozzi
permalink: /it/restart/speaker/francesco-paolo-micozzi
image: /assets/images/headshots/francesco-paolo-micozzi.jpg
child_of_ref: restart-2020
---

Francesco Paolo Micozzi, Avvocato cassazionista e professore di Informatica
Giuridica al Dipartimento di Giurisprudenza dell’Università degli Studi di
Perugia, dove è anche professore di "Cybercrime e Digital Forensics" nel Master
universitario di I livello in Data Protection, Cybercrime e Digital Forensics.
Si occupa di diritto penale, con particolare predilezione per il diritto
dell’informatica, delle nuove tecnologie, data protection / privacy e diritto
d’autore. È cultore della Materia "Informatica Giuridica" presso il
Dipartimento di Giurisprudenza dell'Università degli Studi di Milano.
Componente del Comitato Scientifico e Docente del Corso di Alta formazione
sulla protezione dei dati personali per la formazione dei Responsabili della
Protezione dei Dati (organizzato dal Consiglio Nazionale Forense e dal
Consiglio Nazionale degli Ingegneri, con il patrocinio del Garante per la
protezione dei dati personali).  Docente per la Scuola Superiore della
Magistratura sui temi correlati alle indagini nell’ambito dei cybercrime.

Autore di diverse pubblicazioni in tema di diritto penale dell'informatica,
protezione dei dati personali e diritto d'autore (tra i quali, da ultimo, “*Il
processo di adeguamento al GDPR. Aggiornato al D.Lgs. 10 agosto 2018, n. 101*”
(a cura di G.  Cassano, V. Colarocco, G.B. Gallus, F.P. Micozzi, con la
prefazione di Antonello Soro, Presidente del Garante per la protezione dei dati
personali), ed. Giuffrè Francis Lefebvre, 2018; Coautore de “*Commentario al
Regolamento UE 2016/679 e al Codice della privacy aggiornato*”, ed. TopLegal
Academy, 2019; Coautore del volume “*Tecnologia e diritto II. Informatica
giuridica. Data governance, protezione dei dati e GDPR, mercato unico digitale,
blockchain, pubblica amministrazione digitale*”, capitolo dal titolo
“*Trattamento di dati personali, sanzioni amministrative pecuniarie e penali*”,
ed. Giuffré Francis Lefebvre, 2019; Coautore del volume “*La crisi delle
relazioni familiari. Ricorso al giudice e strumenti alternativi alla
giurisdizione*”, (a cura di A. Fasano e A. Figone), capitolo dal titolo “*La
famiglia nella dimensione digitale*”, ed. Giuffré Francis Lefebvre, 2019). Dal
2019 è Componente esterno del CINI, Cyber Security National Lab, nodo Research
Lab UniPg.

È relatore nei principali convegni nazionali nelle materie di competenza. Data
protection officer per alcune Pubbliche amministrazioni e aziende private. Tra
le altre materie di competenza, oltre ai temi dell’informatica giuridica,
privacy e data protection anche anticorruzione, amministrazione digitale,
diritto d'autore e sicurezza informatica. Fellow di *Hermes Center for
Transparency and Digital Human Rights* (il Centro Hermes ha creato GlobaLeaks,
un software libero per garantire forme di whistleblowing anonimo anche per
l'utilizzo nella PA al fine del contrasto ai fenomeni di corruzione).

Fa parte del gruppo di lavoro della Fondazione Italiana per l'Innovazione
Forense (FIIF) presso il Consiglio Nazionale Forense ed è membro della
Commissione Privacy del CNF. È membro del gruppo di lavoro “Surveillance”, per
il CNF, a Bruxelles presso il CCBE (Conseil des Barreaux Européens)

[Sito web](https://array.eu) [Twitter](https://twitter.com/fpmicozzi) [LinkedIn](https://www.linkedin.com/in/francesco-paolo-micozzi/)
