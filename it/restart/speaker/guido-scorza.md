---
layout: page
title: Guido Scorza
lang: it
ref: guido-scorza
permalink: /it/restart/speaker/guido-scorza
image: /assets/images/headshots/guido-scorza.png
child_of_ref: restart
---

È **componente del Collegio del Garante per la protezione dei dati personali**, già **avvocato cassazionista **e socio fondatore dello Studio Legale E-Lex che ha lasciato all'atto dell'assunzione dell'incarico al Garante.

È stato **Consigliere giuridico del Ministro per l'innovazione** ed è **rappresentante vicario del Governo italiano presso il GAC -- Government advisory Board dell'ICANN **nonché **componente del sottogruppo policy del Comitato ad hoc sulla regolamentazione dell'Intelligenza artificiale del Consiglio d'Europa**.

È stato componente della struttura di missione per l'agenda digitale della Presidenza del Consiglio dei Ministri [giugno 2013-febbraio 2014] nonché **responsabile degli affari regolamentari nazionali e europei del Team digitale della Presidenza del Consiglio dei Ministri**.

È responsabile del modulo sui contratti ad oggetto informatico e **professore a contratto presso il Master di informatica giuridica e diritto dell'informatica dell'Università di Bologna** dall'anno accademico 2001/2 e del modulo di privacy nelle comunicazioni elettroniche nonché **professore a contratto presso il Master in Privacy dell'Università di Roma Tre** dall'anno accademico 2016/7.

È **professore a contratto di diritto e gestione dell'amministrazione digitale presso l'Università europea di Roma** dall'anno accademico 2018-2019.

Tiene lezioni su privacy, diritto e nuove tecnologie presso altre Università e enti di formazione e interviene in qualità di relatore a numerosi seminari, conferenze e convegni in Italia e all'Estero.

Già Presidente dell'Istituto per le politiche dell'Innovazione.

È **Dottore di ricerca in informatica giuridica e diritto dell'informatica presso l'Università di Bologna**.

È stato **professore a contratto di diritto penale dell'informatica presso la Scuola ufficiali dell'Arma dei Carabinieri**.

È **giornalista pubblicista**, pubblica e ha pubblicato articoli e post, tra gli altri, su **Il Fatto Quotidiano, La Repubblica, Il Corriere delle Comunicazioni, Agenda digitale, L'espresso, Wired, Mashable** e numerosi altri periodici su temi legati a privacy, proprietà intellettuale, diritto e politica dell'innovazione.

È autore di diversi libri tra i quali: ***Meglio se taci*** per i tipi di Baldini&Castoldi con Alessandro Gilioli, ***Internet i nostri diritti*** per i tipi di Laterza con Anna Masera e ***Governare il futuro***, per i tipi di GEDI. In materia di privacy, più di recente, ha curato con Giovanni Maria Riccio e Ernesto Belisario il commentario al nuovo Regolamento europeo "***GDPR e normativa privacy****"* per i tipi de l'Ipsoa, è autore della voce "***La privacy nelle comunicazioni elettroniche***" in "*Innovazione tecnologica e valore della persona**** --*** *Il diritto alla protezione dei dati personali nel Regolamento UE 2016/679*" curato da Licia Califano e Carlo Colapietro e della relazione su "***La portabilità dei dati***" in "*Regolare la tecnologia: il Reg. UE 2016/679 e la protezione dei dati personali. Un dialogo fra Italia e Spagna*", curato da Dianora Poletti e Alessandro Mantelero. Ha scritto, da ultimo, **Processi al futuro**, Egea Editrice e **Intelligenza Artificiale, l'impatto sulle nostre vite e sulle libertà** per i tipi di Mondadori con Alessandro Longo.
