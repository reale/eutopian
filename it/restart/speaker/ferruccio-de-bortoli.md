---
layout: page
title: Ferruccio de Bortoli
lang: it
ref: ferruccio-de-bortoli
permalink: /it/restart/speaker/ferruccio-de-bortoli
#image: /assets/images/headshots/ferruccio-de-bortoli.jpg
child_of_ref: restart
---

Ferruccio de Bortoli è nato a Milano il 20 maggio 1953. Laureato in
Giurisprudenza all'Università degli Studi di Milano, è giornalista
professionista dal 1975. Ha cominciato a lavorare al "Corriere della Sera" nel
1979 come cronista per poi passare alle pagine economiche. È stato
caporedattore dell'"Europeo" e del "Sole 24 Ore". Nel 1997 viene nominato
direttore del "Corriere della Sera"; lascia l'impegno nel 2003. Dallo stesso
anno al 2005 è stato amministratore delegato di RCS Libri e presidente della
casa editrice Flammarion. Dal 2005 al marzo del 2009 è stato direttore
responsabile del "Sole 24 Ore" e direttore editoriale del Gruppo Il Sole 24
Ore. Dall'aprile 2009 all'aprile 2015 dirige per la seconda volta il "Corriere
della Sera". Dal 2015 è presidente della casa editrice Longanesi e
dell'associazione Vidas. Collabora al "Corriere della Sera" e al "Corriere del
Ticino". Ha pubblicato *L'informazione che cambia* (La Scuola,
2008), *Consapevoli. Beati quelli che informeranno persone* (con Papa
Francesco, San Paolo Edizioni, 2014), *Faccio il prete, mi piace* (Bompiani,
2014), *Poteri forti (o quasi), Memorie di oltre quarant'anni di giornalismo*
(La Nave di Teseo, 2017), *Ci salveremo, appunti per una riscossa civile*
(Garzanti, 2019) e *Le cose che non ci diciamo (fino in fondo)* (Garzanti,
2020).
