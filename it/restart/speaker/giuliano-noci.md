---
layout: page
title: Giuliano Noci
lang: it
ref: giuliano-noci
permalink: /it/restart/speaker/giuliano-noci
image: /assets/images/headshots/giuliano-noci.jpg
child_of_ref: restart
---

Professore Ordinario di *Strategia &* *Marketing* al *Politecnico di Milano*.

Prorettore del Polo territoriale cinese, componente di Giunta del Dipartimento di Ingegneria Gestionale, membro dei CdA di *Polimilano Educational Consulting* Ltd -- società creata dall'Ateneo milanese per realizzare progetti di formazione post graduate e trasferimento tecnologico in Cina -- e di Sidera - la joint venture creata dal Politecnico di Milano con Tsinghua University (la più importante università cinese) -. È anche membro del *Board of Trustee* della *TongJi University*, *Research Fellow* alla *Jiao Tong University*, a Shanghai, componente del Comitato Scientifico del *Centro Alti Studi sulla Cina Contemporanea* e *Honorary Advisor* dell'Advanced Management Program in Fashion and Luxury della *Tsinghua University*, a Pechino. Nel 2016 è stato nominato *Sichuan Overseas Talents Commissioner* dal Governo della Provincia del Sichuan. In Cina ha avviato numerosi progetti di ricerca, formazione e trasferimento tecnologico tra i quali: Centro di ricerca e formazione sul sistema fieristico cinese, in collaborazione con l'*Antai College of Economics & Management*; numerosi progetti di formazione executive sul tema del Luxury Brand Management, del marketing digitale in collaborazione con la *Tongji University*. Ha lavorato per il Bureau of Shanghai World Expo Coordination (formazione del top management finalizzata alla comprensione di come il mega evento del 2010 potesse contribuire all'immagine di Shanghai). È stato coordinatore del China-Italy Innovation and Design Centre, che vedeva coinvolti, oltre al Politecnico di Milano, la TongJi University, il MIUR, l'ADI, la Fondazione Triennale e il Ministry of Science and Technology della PRC. Nel 2014 ha organizzato presso il Politecnico di Milano il Forum Italia-Cina sull'Innovazione, che ha visto la presenza del Premier cinese Li Keqiang e del Presidente del Consiglio Matteo Renzi. Nel 2015 ha ricevuto dal Ministero della Scienza e della Tecnologia di PRC e dal MIUR il "China-Italy Science Technology Innovation Cooperation Contribution Award" per il suo contributo alla sviluppo delle relazioni bilaterali in materia di innovazione tecnologica. È attualmente impegnato nella progettazione del Joint Centre of Industrial Innovation con la Xi'an Jiaotong University (una delle 9 migliori università della Cina).

È stato dal 2003 al 2010 componente dell'Organismo Indipendente di Valutazione del Ministero dell'Interno; nel periodo dell'Expo di Milano (2013-2015) è stato Presidente di Explora -- la società (partecipata da Camera di Commercio di Milano, Regione Lombardia e Expo SpA) costituita per la valorizzazione in chiave internazionale dell'offerta turistica e culturale connessa con Expo 2015 Milano.

È esperto di *marketing,* *marketing territoriale* e *eGovernment*.

In questo quadro, ha sviluppato numerosi studi volti ad analizzare il ruolo delle tecnologie dell'informazione e comunicazione per la promozione del Made in Italy -- nelle sue differenti accezioni: prodotti, territori e beni culturali -; ha inoltre coordinato numerosi progetti volti ad affermare nuovi modelli organizzativi e gestionali nella Pubblica Amministrazione italiana, con specifico riferimento ai processi di digitalizzazione dei servizi erogati dagli enti locali. Un tratto comune dei suoi lavori riguarda la particolare attenzione dedicata alla progettazione e gestione di esperienze di valore per il mercato (*marketing* esperienziale) e al *Marketing 2.0*, analizzando il ruolo di *Internet* e dei *social network* nel modificare preferenze e decisioni di acquisto e/o viaggio rispettivamente di consumatori e turisti. Ha contribuito alla costituzione di Osservatori dedicati al monitoraggio dei cambiamenti in atto nel rapporto impresa-mercato, impresa-Pubblica Amministrazione ed ha effettuato attività di consulenza per importanti pubbliche amministrazioni, imprese industriali e di servizi operanti in Italia e all'estero. È inoltre responsabile scientifico dell'*Osservatorio sulla Multicanalità*, del *Laboratorio sulle Convergenze Mediali*, dell'Osservatorio sul *Mobile Marketing and Service* e dell'*Osservatorio sull'eGovernment* della School of Management del Politecnico di Milano.

È opinionista del TG1, TG2, Rainews24, SkyTg24, Bloomberg TV, France Press, TgCom24, Corriere della Sera, Il Sole 24 Ore, Radio24 e Class CNBC.
