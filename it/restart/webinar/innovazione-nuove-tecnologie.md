---
layout: page
title: "Innovazione e “nuove” tecnologie. Sì, ma quali? Prima modelliamo i processi"
lang: it
ref: innovazione-nuove-tecnologie
permalink: /it/restart/webinar/innovazione-nuove-tecnologie
image: /assets/images/restart/innovazione-nuove-tecnologie.jpg
child_of_ref: restart-webinar
---

Oggi le aziende si sentono, e sono, sempre più pressate ad utilizzare le
potenzialità dell’innovazione per sviluppare processi gestionali e
manifatturieri eccellenti, nel contesto di scenari quotidianamente più
competitivi.

Le diverse tecnologie emergenti vengono adottate dalle varie funzioni
aziendali, le quali si dotano di soluzioni e strumenti volti a rispondere ad
obiettivi specifici e distinti secondo il proprio ambito. Questo ha portato
alla creazione di un ambiente disomogeneo, dal quale non si riesce a trarre
alcun vantaggio competitivo, sia per la scarsa comunicazione inter-funzionale,
sia per la raccolta di informazioni disaggregate e non coerenti tra loro.

È chiaro quindi come sia fondamentale, per ottenere dei risultati congrui,
definire la coerenza e la condivisione degli obiettivi in tali iniziative. Il
motivo degli insuccessi, e le relative perdite, maturati fino ad oggi è dovuto
alla rincorsa dell’ultima tecnologia “up-to-date” ed al mancato approccio
olistico al miglioramento dei processi.

È necessario perciò adottare, prima, metodologie di Business Process Analysis
che consentono innanzitutto di ottenere una metrica e conseguentemente di
eseguire analisi (*as-is*, *what-if*, *to-be*) per raggiungere un reale
miglioramento organizzativo e gestionale.
