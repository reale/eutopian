---
layout: page
title: "LiFi – Trasmettere dati attraverso la luce"
lang: it
ref: lifi-trasmettere-dati-attraverso-la-luce
permalink: /it/restart/2021/lifi-trasmettere-dati-attraverso-la-luce
image: /assets/images/restart/lifi-trasmettere-dati-attraverso-la-luce.png
child_of_ref: restart-2021
---

Il LiFi, o Light Fidelity, è una tecnologia senza fili che sfrutta la modulazione della luce LED per trasmettere informazioni e rappresenta un metodo moderno ed innovativo di trasmissione dati wireless. Tutte le fonti LED possono essere potenziali trasmettitori di informazioni e ogni device un potenziale fruitore delle stesse.

Di fatto, questa tecnologia (standard internazionale IEEE 802.15.7) funziona grazie alla modulazione del segnale emesso da ogni singolo LED: una sequenza 0/1 non visibile all’occhio umano che consente la trasmissione dei dati.

Grazie alle prestazioni raggiunte il LiFi rientra nelle cosiddette connessioni di quinta generazione (5G) anche se sfrutta la luce come canale di trasmissione, con tutti i vantaggi di una connessione veloce, sicura ed elettrosmog free.

Nel corso dell’ultimo anno il mercato di queste soluzioni è cresciuto in maniera esponenziale grazie anche alla capacità della tecnologia LiFi di adattarsi a diversi utilizzi andando a migliorare processi o a dare un servizio migliore all’utente.

Le soluzioni LiFi consentono applicazioni che vanno dal Retail, attraverso il marketing di prossimità, al mondo dell’Energy & Utilities, dalle SmartCity a tutti quei contesti dove la stessa luce, che illumina un ambiente o un prodotto, un percorso, una piazza, un ufficio, può trasferire delle informazioni contestuali rispetto alla posizione dell’utente, favorendo l’accessibilità del percorso anche ad un diversamente abile.

Con tecnologia LiFi Streaming è possibile inoltre realizzare ambienti di lavoro o formazione connessi indoor. Di recente sono state realizzate in Italia le prime scuole al mondo connesse in LiFi con tecnologia di ultima generazione.
