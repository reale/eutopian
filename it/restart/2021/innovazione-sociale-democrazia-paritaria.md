---
layout: page
title: "Innovazione sociale e democrazia paritaria, una sfida possibile"
lang: it
ref: innovazione-sociale-democrazia-paritaria
permalink: /it/restart/2021/innovazione-sociale-democrazia-paritaria
image: /assets/images/restart/innovazione-sociale-democrazia-paritaria.png
child_of_ref: restart-2021
---

Dall’Agenda digitale 2020-2025 al Patto per il lavoro e il Clima sino alla
nuova programmazione dei Fondi europei, la Regione Emilia-Romagna sta
aggiornando una serie di strumenti condivisi con le rappresentanze sociali,
istituzionali ed economiche che possano intercettare i bisogni delle persone da
oggi e per tutto il periodo della ricostruzione post-pandemia.

L’opportunità è quella di partire dall’inevitabile ripensamento di tempi,
relazioni, orizzonti e modalità di lavoro per promuovere un vero e proprio
Women New Deal, ovvero un piano di azioni culturali, economiche e sociali per
la promozione del protagonismo femminile in tutti i settori quale fattore di
modernizzazione della società. La riduzione delle diseguaglianze è obiettivo di
sostenibilità irrinunciabile per una crescita duratura e i processi di
cambiamento in atto possono - debbono - essere guidati da una governance
compiutamente democratica che rilevi ex ante l’impatto di genere delle
politiche.
