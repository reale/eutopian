---
layout: page
title: "La trasformazione digitale a supporto della competitività del nostro Paese"
lang: it
ref: trasformazione-digitale-a-supporto-competitiva
permalink: /it/restart/2021/trasformazione-digitale-a-supporto-competitiva
video: https://www.youtube.com/embed/ucqO5AIUgA4
child_of_ref: restart-2021
---

Gli ultimi mesi hanno ribaltato completamente le abitudini di vita delle
persone e anche i paradigmi economici costruiti nell’ultimo decennio e sui
quali si stava consolidando la vita di molte aziende. Ciascuno di noi ha
gestito in modalità digitale molte attività, spostando le proprie preferenze
verso l'e-commerce, l'intrattenimento, l'istruzione e il lavoro online.

Non è ancora chiaro se tali abitudini resteranno radicati nel comportamento
delle persone nel “new normal”. Ciò che rappresenta sicuramente una certezza è
la necessità di agire subito per rafforzare la nostra economia e colmare i
ritardi rispetto alle economie più avanzate, muovendosi lungo un disegno
strategico di riforme, già in parte tracciato, e cogliendo l’opportunità
derivante dal salto in avanti che si è compiuto in tema di digitale nei mesi
della pandemia.

Nell’analizzare lo scenario appena delineato, il seminario intende approfondire
il ruolo dell’industria finanziaria nel supportare il nostro Paese a diventare
più competitivo e resiliente a futuri shock di sistema.  Si partirà dalla
storica propensione del settore finanziario ad abbracciare l’innovazione nella
creazione di servizi per la clientela, in particolare in tema di pagamenti
elettronici, fino a rappresentare il mutato quadro regolamentare, definito
dalla Seconda Direttiva sui Servizi di Pagamento – nota come PSD2 - che apre
l’ingresso nel mondo finanziario a start-up tecnologiche, “giganti” della
tecnologia informatica e social media, costringendo le banche “tradizionali” a
reinventare il proprio ruolo nel contesto internazionale, e a creare servizi
innovativi in ambito open banking per una finanza più semplice, accessibile e
sicura a vantaggio di cittadini, imprese e Pubblica Amministrazione.
