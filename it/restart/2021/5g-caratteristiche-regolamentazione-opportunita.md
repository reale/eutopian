---
layout: page
title: "5G: caratteristiche, regolamentazione e opportunità"
lang: it
ref: 5g-caratteristiche-regolamentazione-opportunita
permalink: /it/restart/2021/5g-caratteristiche-regolamentazione-opportunita
video: https://www.youtube.com/embed/r2K0rGmku1o
child_of_ref: restart-2021
---

La presentazione illustrerà caratteristiche, architetture, opportunità e applicazioni del 5G**.** Si tratta di una tecnologia che non solo migliora e sostituisce la rete mobile 4G, ma la supera **integrando l'intera rete** (fissa + mobile) mediante una architettura "orchestrata" **end-to-end**.

La convergenza tra servizi di rete fissa e mobile, associata alla disponibilità di interfacce radio e  soluzioni di rete avanzate *software-controlled* -- *software defined radio / networking* (SDR / SDN), *network function virtualization* (NFV), *network slicing,* ... - permette infatti comunicazioni affidabili, a banda ultralarga e bassa latenza (1÷5 msec).

L'utilizzo di un elevato numero di stazioni radio base e frequenze in varie bande - 694÷790 MHz, banda S (3,4-3,8 GHz), Ka (24,5÷27,5 GHz) e onde millimetriche (> 30 GHz) - permette un alto tasso di riuso delle frequenze con bassa densità di potenza, e di conseguenza una alta densità di utenti (fino a 1 milione di utenti / km^2^) ad alta capacità di traffico, consentendo **nuovi** **servizi innovativi** -- ad es.per *smart communities*, basati su sensoristica *internet of things* (IoT).

Anche in presenza di sistemi *narrow band* *internet of things* (nB / IoT), tipici delle comunicazioni *machine to machine* (M2M) per i controlli di processi industriali, il 5G consente "slices" ove non è tanto importante la banda (bassi volumi di dati) quanto la latenza e affidabilità di un grande numero di *device* a basso consumo di energia / costo.

Verranno quindi illustrate le principali applicazioni e servizi fornibili attraverso le *network slices* 5G. Per quanto detto, infatti, il 5G non rappresenta solo una rete più veloce con minore latenza, ma è in grado di abilitare innumerevoli servizi innovativi -- controllo della produzione, *e-health* / telemedicina, *smart grid*, trasporti intelligenti / guida autonoma o semi-autonoma, applicazioni di realtà aumentata / virtuale, telecontrollo, ecc. Il tutto con una pianificazione e **utilizzo ottimale delle risorse ("softwarization**"), superando i compromessi richiesti con le tecnologie attuali da applicazioni concorrenti su risorse di rete condivise.
