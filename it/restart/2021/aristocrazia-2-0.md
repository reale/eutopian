---
layout: page
title: "Aristocrazia 2.0. Una nuova élite per salvare l'Italia"
lang: it
ref: aristocrazia-2-0
permalink: /it/restart/2021/aristocrazia-2-0
image: /assets/images/restart/aristocrazia-2-0.png
child_of_ref: restart-2021
---

Aristocrazia significa in origine «governo dei migliori» ma nei secoli è
passata a indicare il potere dei privilegiati per nascita. L'Italia di oggi
soffre di una cronica mancanza di ricambio meritocratico nella sua classe
dirigente, imprenditoriale e politica, che la sta condannando al declino.
Aristocrazia 2.0 è il progetto possibile di una nuova élite del talento e della
competenza che può portare finalmente il nostro Paese fuori dalla palude di
impoverimento e decadenza in cui si trova da quarant'anni a questa parte, resa
ancora più profonda dalla pandemia di Covid. Per vincere la sfida della
rinascita l'Italia deve introdurre la cultura del merito a scapito dei
privilegi delle rendite che insieme agli eccessi dell'egualitarismo e alla
furbizia anti-regole hanno costituito un blocco che ha frenato finora lo
sviluppo e le opportunità. Nel suo nuovo libro Roger Abravanel analizza i vizi
del sistema economico e sociale nazionale e ricostruisce i passaggi della
storia imprenditoriale italiana degli ultimi decenni, spiegando perché abbiamo
accumulato un ritardo non solo economico ma di pensiero rispetto ai Paesi
leader in Occidente e nel mondo asiatico. Per salvare un'economia che negli
ultimi trent'anni ha perso 32 punti di Pil, sarà necessario mettere in moto un
nuovo capitalismo, con al centro una fucina di idee nelle università
d'eccellenza, e un riequilibrio dei poteri pubblici a partire da quello
giudiziario. Un'analisi spietata che avanza proposte concrete per una svolta
non più rimandabile.
