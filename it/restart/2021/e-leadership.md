---
layout: page
title: "E-leadership - Come guidare la trasformazione (digitale) della PA"
lang: it
ref: e-leadership
permalink: /it/restart/2021/e-leadership
image: /assets/images/restart/e-leadership.png
child_of_ref: restart-2021
---

Le tecnologie digitali sono sempre più pervasive nella nostra vita quotidiana e
lavorativa, nella dinamica sociale ed economica. Tutto sta cambiando con la
rivoluzione digitale, con un'accelerazione legata al periodo della pandemia, e
per questo la pubblica amministrazione è chiamata ad attuare una profonda
trasformazione digitale. Così, per coloro che devono esprimere una funzione di
leader, anche nel settore pubblico, è necessario che la visione, le scelte, la
valorizzazione del capitale umano, le attuazioni delle iniziative, siano
pienamente in una dimensione onlife, "pensando digitale". Leader capaci di
comprendere le potenzialità trasformative della rivoluzione digitale e i
benefici delle tecnologie emergenti, dai Big Data all'intelligenza artificiale
e all'Internet delle Cose, sapendo che l'innovazione non è neutra.

Per questo è importante l'e-leadership, dimensione nuova e rivisitazione
profonda della leadership anche nella pubblica amministrazione dell'era
digitale. Con un profilo di competenze del tutto intriso della cultura
dell'innovazione, utile a ribaltare una concezione dell'amministrazione
autoreferenziale, verso un paradigma cittadino-centrico. Anzi, "guidato dal
cittadino".
