---
layout: page
title: "Donne e STEM: non solo una questione di numeri"
lang: it
ref: donne-stem-non-solo-questione-di-numeri
permalink: /it/restart/2021/donne-stem-non-solo-questione-di-numeri
image: /assets/images/restart/donne-stem-non-solo-questione-di-numeri.png
child_of_ref: restart-2021
---

In termini di parità di genere, in Italia vi sono ancora ampi margini di
miglioramento, soprattutto negli ambiti STEM (Scientifico, Tecnologico,
Ingegneristico e Matematico). Nonostante si registrino progressi
nell’uguaglianza di genere nelle fasce di reddito più alte, una delle sfide più
grandi rimane quella di facilitare l'ingresso e la permanenza delle donne nel
mondo del lavoro. Sebbene le ragazze iscritte a corsi STEM ottengano risultati
accademici migliori, i tassi di occupazione e retribuzione rimangono
generalmente più bassi rispetto a quelli degli uomini. L'introduzione delle
quote di genere per le compagnie quotate ha sicuramente contribuito ad un
significativo incremento della partecipazione delle donne nei consigli di
amministrazione delle imprese. Ciò nonostante, le donne restano una netta
minoranza, soprattutto nelle posizioni di leadership, e l'Italia presenta
ancora uno dei divari retributivi di genere più bassi a livello Europeo.
Attualmente, donne e ragazze rappresentano circa la metà della popolazione
mondiale, eppure la nostra società è ancora largamente interessata da
disuguaglianza di genere, un dato che si ripercuote negativamente su tutto il
sistema economico delle singole nazioni, ed ovviamente a livello
internazionale. Ma si tratta veramente solo di una questione di numeri?
