---
layout: page
title: "Etica dell'innovazione nell'economia digitale"
lang: it
ref: etica-innovazione
permalink: /it/restart/2020/etica-innovazione
image: /assets/images/restart/etica-innovazione.jpg
child_of_ref: restart-2020
---

L'Economia Digitale è dominata dalla Scienza dei Dati, una sorta di 5^a^ rivoluzione IT dopo il *mainframe computing* (anni 1960), il *personal computer* (anni 1980), internet / web 1.0 (anni 1990) e web 2.0 / *social networking* (anni 2000). Quella che Luciano Floridi definisce la 4a rivoluzione industriale dominata dall'*onlife* e della *hyperstoria*.

Le soluzioni *internet of things* (IoT), *big data, cognitive computing, artificial intelligence* (AI), *blockchain*, ... pongono nuove sfide etiche relativamente alla profilatura d'utente e gestione dei dati -- personali e non. Citando John Naisbitt «*Per la prima volta abbiamo un'economia basata su una risorsa chiave - le informazioni - che non solo è rinnovabile, ma che cresce con il suo utilizzo. Non si corre il rischio che si esaurisca, ma di **esserne sopraffatti***»

Il webinar prende in esame i settori rilevanti nell'**Economia Digitale** (telecomunicazioni, piattaforme, contenuti, individui), i principi di tutela dei dati personali / diritto alla *privacy* nelle nuove frontiere della Scienza dei Dati, le preoccupanti implicazioni sociali di manipolazione del consenso attraverso operazioni di *micro-targeting, filtering, bubbling, echo chambers*, ... che possono rappresentare un serio rischio per le nostre democrazie, per poi cercare di tracciare alcune linee guida riguardo alla "**Digital Ethics**", diritti e doveri nell'era di internet, Etica dei Dati, Algoritmi e Piattaforme.

Lo stesso Papa Francesco ha sottolineato la necessità di un **approccio etico agli algoritmi**. «Le possibilità della tecnologia sono sempre più elevate. [...] Faccio quindi appello agli ingegneri informatici, perché si sentano anch'essi responsabili in prima persona della costruzione del futuro. Tocca a loro, con il nostro appoggio, impegnarsi in uno sviluppo etico degli algoritmi, farsi promotori di un nuovo campo dell'etica per il nostro tempo: la "**algor-etica**"»

Il mondo sta cambiando così rapidamente grazie alle tecnologie che occorre fermarsi a riflettere sull'esigenza di un **afflato "umanistico"** piuttosto che (solo) ingegneristico -- troppa tecnologia "acritica" rischia di stritolarci.  Occorre vigilare affinché si attui una **innovazione "responsabile",** con particolare riguardo allo (stra)potere degli algoritmi e piattaforme per la salvaguardia dei diritti degli utenti e dei **(nuovi) "lavoratori" del settore**, oltre che ai citati pericoli di profilatura d'utente e manipolazione del consenso.

Il seminario si concluderà con il richiamo dei requisiti e conoscenze necessari per essere cittadini e **consumatori consapevoli** ("consum-attori"), colmando il *gap* che ancora ci vede in posizioni di retroguardia nei Paesi sviluppati riguardo alla consapevolezza e dispiegamento di **ecosistemi digitali intelligenti** e al tempo stesso **etici e socialmente responsabili**.
