---
layout: page
title: "SGI per la Trasformazione Digitale e Sostenibile della Società"
lang: it
ref: sgi-trasformazione-digitale
permalink: /it/restart/2020/sgi-trasformazione-digitale
video: https://www.youtube.com/embed/1msp7YCEu6w
child_of_ref: restart-2020
---

Il webinar verterà sulla storia, evoluzione, iniziative e progetti di [Stati
Generali dell’Innovazione (SGI)](https://www.statigeneralinnovazione.it/). SGI
è una Associazione apolitica no profit fondata nel 2011 allo scopo di agevolare
una prospettiva condivisa per le politiche dell’Innovazione, con l’obiettivo di

1. costruire un riferimento per chiunque sia impegnato sul fronte
   dell’Innovazione, onde favorire la sinergia delle varie iniziative;

2. definire un percorso per organizzare “dal basso” e sul territorio politiche
   per l’Innovazione Responsabile e Sostenibile, attraverso la stesura di
   Manifesti, Position Paper, incontri tematici, seminari, e-collaboration;

3. elaborare, aggiornare e promuovere un programma per l’Innovazione e la
   Trasformazione Digitale del Paese -- e in prospettiva su scala
   internazionale.

SGI si avvale di significative competenze STE(A)M (Science, Technology, Engineering, Arts
and Mathematics), ma anche MESH (Media literacy, Ethics, Sociology & History). Ciò
sottolinea il suo approccio inter-/multi-disciplinare nella promozione dell’Innovazione a 360°,
contribuendo alla modernizzazione della Società in sinergia con altri Enti, Istituzioni,
Associazioni, e attraverso una sempre maggiore presenza in cordate e progetti UE.

SGI mira a porsi sempre più come “Senior Advisory Team” multidisciplinare a supporto di
Istituzioni, Enti pubblici e privati, startup e PMI, Sostanzialmente presidiando temi e settori
applicativi quali Blockchain, (Big) Data Management / Intelligenza Artificiale, Etica e
Innovazione (Data / Platform Ethics, nuovi lavori, ...), applicazioni Geo-spaziali (Copernicus,
registri infrastrutture SINFI / AINOP, ...), Monitoraggio strutturale / manutenzione predittiva,
Reti e servizi a banda ultralarga (inclusi net neutrality e l’imminente 5G), Smart Platform for
Multisector Applications (SPlatMAp, mix di IoT / GIS, 5G, Blockchain, Data Management,
Augmented & Virtual Reality, per Agri-Food / Farming 4.0, e-health, Logistica, ...).

Come verrà illustrato nel corso del webinar, SGI è pertanto ben presente ed
attiva in tutte le principali tematiche della Società della Trasformazione
Digitale. È Membro Onorario UNINFO e Alleanza Italiana per lo Sviluppo
Sostenibile (ASviS), promotore di Internet Governance Forum (IGF Italia),
partecipa attivamente a Agenda Tevere, Open Government Partnership (OGP), User
Forum Nazionale del Programma Copernicus, e a vari progetti UE.
