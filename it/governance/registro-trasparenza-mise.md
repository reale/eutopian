---
layout: page
title: Registro per la trasparenza MISE
lang: it
ref: mise-transparency-register
permalink: /it/governance/registro-trasparenza-mise
image: /assets/images/mise-transparency-register.jpg
child_of_ref: governance
order: 2
---

**Eutopian** è registrata sul Registro per la trasparenza Mise con matricola [**2021-62772621-65**](http://registrotrasparenza.mise.gov.it/index.php/consultare-il-registro/cerca-nel-registro/details/6/2090).

Il Registro per la trasparenza del Mise è uno strumento di partecipazione attiva e controllo, che prende spunto dal modello utilizzato dalle Istituzioni Europee e si inserisce nell'ambito delle ulteriori misure di Trasparenza e Accountability con l'obiettivo di fornire ai cittadini ulteriori contributi informativi su chi sono gli interlocutori del Ministero e in che modo interagiscono con lo stesso.

Il Registro intende garantire:

-   che le decisioni siano prese nel modo più partecipativo possibile, considerato che il MISE e le sue articolazioni interagiscono con un'ampia gamma di gruppi e organizzazioni che rappresentano interessi specifici;
-   che le interazioni tra il MISE ed i suoi interlocutori siano trasparenti, attraverso la pubblicazione e l'aggiornamento del profilo di questi soggetti (attività, dati finanziari, etc.);
-   che chiunque possa monitorare e vigilare sulla correttezza del processo decisionale;
-   che sia favorito il controllo diffuso da parte di cittadini e utenti sull'operato dell'Amministrazione

**Caratteristiche del Registro**

Le attività rientranti nell'ambito di applicazione del Registro comprendono la rappresentanza di interessi e le attività di sostegno.

Il Registro consiste in un insieme di strumenti e procedure:

-   un sito web pubblico che fornisce tutte le informazioni e le modalità per registrarsi e per consultarne il contenuto
-   la possibilità di effettuare segnalazioni e contestazioni
-   un helpdesk per la richiesta di informazioni e la risoluzione di problemi tecnici
-   un Codice di condotta dedicato agli iscritti al Registro
-   un Codice di comportamento dei dipendenti del Mise

Il Registro è gestito dal **Responsabile della Trasparenza** con la collaborazione di:

-   Struttura tecnica di supporto al Responsabile della trasparenza
-   Segreterie degli Organi di vertice politico-amministrativo
