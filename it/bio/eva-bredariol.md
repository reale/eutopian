---
layout: page
title: Eva Bredariol
lang: it
ref: bio-eva-bredariol
permalink: /it/bio/bio-eva-bredariol
image: /assets/images/pic-eva-bredariol.jpg
---

Avvocato, Ph.D. in Diritto Internazionale, Diritto Privato e del Lavoro—indirizzo in Diritto Privato nella dimensione europea—con tesi sulle reti di impresa.

Laurea, Specializzazione e Dottorato presso l’Università degli Studi di Padova.

Da un decennio, è cultore della materia presso alcune cattedre della Scuola di Giurisprudenza dell’Università degli Studi di Padova.

È autrice di diverse pubblicazioni con contributi in Linee Guida, manuali di diritto e saggi sul tema delle reti.

Curatrice del commento ad alcuni articoli in *Commentario Breve al Codice Civile* a cura di G. Cian.

Annovera numerose partecipazioni in quest’ultimo decennio a convegni, seminari, attività di formazione, con docenze in diversi master di secondo livello in tutta Italia sul tema delle reti.

È una libera professionista, avvocato d’impresa, con specializzazione sulle reti d’impresa e i fenomeni di aggregazione inter-imprenditoriali.

È stata consulente legale per Confindustria a libello nazionale nel primo settennio di Retimpresa.

È stata consulente in Progetti di Ricerca d’Ateneo.

È consulente per diverse associazioni territoriali delle rappresentanze imprenditoriali.

È consulente legale per la creazione di reti e la redazione di contratti, con spirito particolarmente creativo e innovativo, autrice di diverse reti “first practice” a livello nazionale.

Sul presupposto che la scienza, per fare veri progressi, necessiti di un ambiente pronto ad accogliere la nuova verità, ritiene che le reti possano costituire un ambiente idoneo ad accogliere nuove verità o quantomeno possano rappresentare uno strumento utile a favorirne l’accoglimento. Ed è così che l’interesse e l’esperienza maturata sul terreno delle reti l’hanno portata a proporre e creare tra il 2018 e il 2019 la prima rete di imprese in Italia per gestire l’adozione della blockchain in seno ad una filiera agroalimentare, ma quel primo caso intende essere solo l’inizio...

[LinkedIn](https://www.linkedin.com/in/eva-bredariol/)
