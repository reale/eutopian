---
layout: page
title: Flavia Gamberale
lang: it
ref: flavia-gamberale
permalink: /it/chi-siamo/bio/flavia-gamberale
image: /assets/images/headshots/flavia-gamberale.jpg
child_of_ref: board
---

Laureata in Lettere con specializzazione in Giornalismo, da oltre 15 anni lavora nel campo della comunicazione istituzionale e aziendale, ricoprendo ruoli di responsabilità e prestando servizi di consulenza strategica.

Dopo la laurea, ha frequentato corsi di aggiornamento sulla comunicazione digitale e sulle strategie avanzate di media relations presso la New York University.

Ha mosso i primi passi nel campo della comunicazione istituzionale attraverso un tirocinio presso il Consolato generale di Rosario (Argentina), nell’ambito del programma Mae-Crui. Tornata in Italia, ha lavorato per lungo tempo nel settore bancario come responsabile nazionale ufficio stampa della FABI (Federazione autonoma bancari italiani), gestendo la comunicazione stampa e social della Federazione.

È stata successivamente consulente per la comunicazione e le relazioni esterne dell’Agenzia per l’Italia Digitale (Presidenza del Consiglio dei Ministri), consulente esperta di comunicazione digitale per il Dipartimento del Tesoro (Mef) a supporto del Comitato per l’educazione finanziaria e adesso ricopre la posizione di senior media relations manager in Enel Italia.

A quella di comunicatrice pubblica affianca una pluridecennale esperienza nel campo del giornalismo. Ha scritto per alcune tra le maggiori testate nazionali: Sole 24 ore, Italia Oggi e Corriere della Sera, per il quale tutt’ora collabora occupandosi di temi legati all’innovazione, all’economia e ai progetti europei.
