---
layout: page
title: Sara Cutrona
lang: it
ref: sara-cutrona
permalink: /it/chi-siamo/bio/sara-cutrona
image: /assets/images/headshots/sara-cutrona.jpg
child_of_ref: board
---

Laureata in Scienze Internazionali e Diplomatiche all’Università di Bologna – Campus di Forlì, con
una specializzazione in Politica e Sicurezza Internazionale, è attualmente Ufficiale di Complemento
della Marina Militare Italiana e riveste il grado di Guardiamarina.

Negli ultimi due anni, dopo aver accumulato diverse esperienze accademiche come borsista tra Stati
Uniti, Spagna e Nuova Zelanda, ha seguito un Master in Management Politico organizzato dalla
Business School de ilSole24Ore e dalla LUISS School of Government, approfondendo i temi
afferenti agli Affari Istituzionali italiani e ha iniziato a collaborare attivamente con diverse testate
online e cartacee ( “Il Caffè Geopolitico”; “Rassegna dell’Arma dei Carabinieri”; “ID –
Informazioni della Difesa”; et alia...) scrivendo ed interrogandosi su temi di geopolitica e sicurezza.

Nel 2016, i tre mesi trascorsi presso l’Ambasciata d’Italia a Baghdad, in Iraq, hanno inciso
profondamente sui molteplici interessi di ricerca facendo spostare l’attenzione analitica dall’ambito
puramente diplomatico-politico a quello militare e securitario con un focus particolare sulle
dinamiche che coinvolgono il Nord Africa e il Medio Oriente, sugli aspetti culturali della sicurezza
internazionale e sul potenziale costruttivo e distruttivo del fattore umano.

Recentemente, il suo interesse si sta concentrando sull’applicazione delle scienze cognitive e della
psicologia complessa in ambito militare con particolare curiosità verso l’interazione fra ambito
civile e Forze Armate, nuove tecnologie, comunicazione politica e utilizzo delle piattaforme online.

Molte sono le convinzioni che riflettono la sua visione di innovazione, democrazia e il legame fra le
due, su tutte la necessità di promuovere un accrescimento della consapevolezza collettiva, la
diffusione di una cultura proattiva e, soprattutto, un amore incondizionato e intellettualmente onesto
verso l’evoluzione sostenibile in cui valori come il progresso, la condivisione e la sicurezza
diventino responsabilità individuali e civiche non percepite come pesi da sostenere ma come idee da
coltivare, migliorare e trasformare in solide e sistemiche realtà.

[LinkedIn](https://www.linkedin.com/in/sara-cutrona-b47655aa/)
