---
layout: page
title: Eutopian partecipa alla Strategia Nazionale per le Competenze Digitali
lang: it
ref: eutopian-partecipa-strategia-nazionale-competenze-digitali
tags:
categories: blog
permalink: /it/blog/eutopian-partecipa-strategia-nazionale-competenze-digitali/
image: /assets/images/2020-08-16-eutopian-partecipa-strategia-nazionale-competenze-digitali.jpg
child_of_ref: blog
---

Per la prima volta, l'Italia si dota di una strategia globale per le competenze digitali, base essenziale per l'attuazione di interventi organici, multisettoriali ed efficaci su un'area fondamentale per lo sviluppo economico e sociale del Paese.

Elaborata nell'ambito dell'iniziativa [Repubblica Digitale](https://repubblicadigitale.innovazione.gov.it/), la Strategia è il risultato di un approccio collaborativo che ha messo sullo stesso tavolo Ministeri, Regioni, Province, Comuni, Università, istituti di ricerca, imprese, professionisti, Rai, associazioni e varie articolazioni del settore pubblico, oltre alle organizzazioni aderenti alla Coalizione Nazionale, a cui **Eutopian contribuisce attraverso il proprio progetto [#Restart](/it/restart/progetto)**.

Quattro sono gli assi di intervento della Strategia:

* **Istruzione e Formazione Superiore** - per lo sviluppo delle competenze digitali all'interno dei cicli d'istruzione per i giovani, con il coordinamento del Ministero dell'Istruzione e del Ministero dell'Università e della Ricerca.
* **Forza lavoro attiva** - per garantire competenze digitali adeguate sia nel settore privato che nel settore pubblico, incluse le competenze per l'e-leadership, con il coordinamento del Ministero dello Sviluppo Economico e del Ministro per la Pubblica Amministrazione.
* **Competenze specialistiche ICT** - per potenziare la capacità del Paese di sviluppare competenze per nuovi mercati e nuove possibilità di occupazione, in gran parte legate alle tecnologie emergenti e al possesso delle competenze indispensabili per i lavori del futuro, con il coordinamento del Ministero dell'Università e Ricerca e del Ministero dello Sviluppo Economico.
* **Cittadini** - per sviluppare le competenze digitali necessarie a esercitare i diritti di cittadinanza e la partecipazione consapevole alla vita democratica, con il coordinamento del [Ministro per l'Innovazione tecnologica e la Digitalizzazione (MID)](https://innovazione.gov.it/).

L'obiettivo è di eliminare il gap con gli altri Paesi europei, in termini generali di digitalizzazione e rispetto ai singoli assi di intervento, e di abbattere il digital divide tra varie aree del nostro territorio nazionale. Per raggiungere tale obiettivo viene elaborato un Piano Operativo con le iniziative concrete, alcune già avviate, altre in corso di definizione.

Leggi il [decreto e la Strategia Nazionale](https://innovazione.gov.it/assets/docs/DTD-1277-A-ALL1.pdf) per le competenze digitali.
