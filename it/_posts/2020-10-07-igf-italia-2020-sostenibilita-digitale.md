---
layout: page
title: "IGF Italia 2020 | Sostenibilità Digitale: Idee, Metodi, Relazioni"
lang: it
ref: igf-italia-2020-sostenibilita-digitale
tags:
categories: blog
permalink: /it/blog/igf-italia-2020-sostenibilita-digitale/
video: https://www.youtube.com/embed/RZ9v6m2HSTc
child_of_ref: blog
---

### Eutopian propone metodi per la sostenibilità digitale all'Internet Governance Forum Italia 2020

**SOSTENIBILITÀ DIGITALE: IDEE, METODI, RELAZIONI** è il seminario organizzato dal presidente Roberto Reale e promosso da Eutopian in occasione dell'[Internet Governance Forum Italia 2020](http://www.igfitalia2020.it/), organizzato dal 7 al 9 ottobre con la partecipazione del Sistema Camerale.  Intervengono: Flavia Marzano (Eutopian), Roberta Centonze (relatrice e moderatrice) insieme a Regine Bergers (Innovation Managers di [Agrathaer GmbH](http://www.agrathaer.de/)), Marco Merola ([Adaptation](https://www.adaptation.it/)).

La sostenibilità digitale è un'area di ricerca complessa e interdisciplinare, fondata sull'idea di valutare rigorosamente i costi e gli impatti ambientali della trasformazione digitale. 

Il workshop esamina idee, metodi e relazioni da punti di vista diversi tra loro ma interconnessi, dalla Pubblica Amministrazione grazie all'esperienza di Flavia Marzano, al giornalismo scientifico, senza rinunciare alla spettacolarità che i mezzi più avanzati mettono a disposizione, sbirciati nel webdoc [Adaptation](https://www.adaptation.it/) di Marco Merola, fino alla vita di impresa, e alle prospettive che Roberta Centonze ha suggerito, dentro a una cornice ampia in cui c’è spazio per ogni digitale ad uso della sostenibilità, in un approccio maturo all'innovazione.

Agrathaer GmbH, impresa broker di innovazione, con un team multidisciplinare, si è presentata come caso di studio e ha descritto descrive l’accelerazione dei processi di digitalizzazione quali scelte resilienti, rispetto alla pandemia COVID. L’adeguamento dei processi interni, la rimodulazione dei servizi offerti, e la comunicazione della propria identità sono un processo intrinseco che si nutre del cambiamento e approda al resilience thinking. 

### Che cos'è l'Internet Governance Forum.

L'[Internet Governance Forum (IGF)](https://www.intgovforum.org/) è un processo globale, condotto sotto l'egida delle Nazioni Unite, che favorisce il confronto e il dibattitto tra tutte le parti interessate (stakeholders) permettendo di discutere, scambiare informazioni e condividere iniziative inerenti alla Governance di Internet. L'IGF si basa sui principi di trasparenza, apertura, inclusività e l'identificazione dei temi in agenda attraverso un “approccio dal basso”.

Istituito dal Segretario dell’ONU nel 2006 come risultato del Summit Mondiale sulla Società dell’Informazione (WSIS 2003 – 2005) con il mandato di discutere le questioni di interesse pubblico relative alla governance della Rete, l'Internet Governance Forum è diventato negli anni il punto di riferimento per la discussione globale sui temi della governance di Internet e sul modello di discussione e confronto Multistakeholder.

Le Nazioni Unite rivestono esclusivamente un ruolo di promotore e “facilitatore”. Tutte le parti interessate all'ecosistema Internet siedono al Forum seguendo un principio di partecipazione egualitaria.

Con la sua partecipazione a IGF Italia, Eutopian segna un primo passo verso la partecipazione motivata ad una riflessione allargata sulle strategie più efficaci e produttive di progettazione e implementazione delle nuove tecnologie in una società digitalizzata.

### Il programma

Consulta il [programma](http://www.igfitalia2020.it/documenti/sostenibilita_digitale_idee_metodi_relazioni) del panel ([versione archiviata](https://web.archive.org/web/*/http://www.igfitalia2020.it/documenti/sostenibilita_digitale_idee_metodi_relazioni)).
